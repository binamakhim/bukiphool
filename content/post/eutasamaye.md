---
title: "एउटा समय"
date: 2024-08-16T13:31:05+05:45
draft: false
categories:
  - blogs
tags:
  - theflowerofmountain
  - poem
---
A poem of love <!--more--> 

एउटा समय थियो  
तिम्रो उपस्थितिमा  
मैले बहुतै सुकुन पाउथेँ।  
टाढैबाट तिमिलाई हेर्थेँ र  
मनमनै मुस्कुराउथेँ!  
तिम्रो एक झल्को देख्नुमा  
जुन खुशी थियो त्यो  
अन्त कतै थिएन।

तर के थाहा नजिकिए पछी  
फेरि दूरी पनि बढ्छ भनेर!  
के थाहा तिमिलाई हेर्न  
पर्खिरहने यी आँखाहरु  
एकदिन तिम्रै कारणले  
बर्खेझरी जस्तै दर्किन्छन् भनेर।  
साच्चै! मलाई के थाहा  
एकदिन तिम्रो उपस्थितिमा  
मलाई सास फेर्न पनि  
गाह्रो हुनेछ भनेर!

कहिलेकाही याद गर्छु  
ती बितेका दिनहरु अनि  
मलाई फेरि एकचोटि  
पहिलोपटक तिमिसँग  
भेट्न मन लाग्छ!  
तिमिलाई पहिलोपटक  
देख्दा धड्किएको यो मुटु,  
तिमिसँग पहिलोचोटि  
बोल्दा मुस्कुराएका  
यी ओठहरु!!  
यी सबै सबै मलाई  
फेरि एकपटक  
महसुस गर्न मन लाग्छ।

अब एकचोटि  
अन्तिमपटक  
यसो गरौँ न!  
हामी फेरि एकपटक  
पहिलेजस्तै अन्जान बनौँ न  
हुन्न र?!  
के थाहा हुर्कन नपाउदै  
ओइलिएको मेरो प्रेम  
यसपटक ढकमक्क फूलेर  
मगमगाउला कि!

यसपटक म आफुमा  
अलि धेरै बिश्वास अनि  
तिमिमा अलि थोरै  
आसा र भरोसा राख्नेछु।  
के थाहा यसपटक  
तिमिलाई प्रेम गर्न हिडेकी म,  
मलाई प्रेम गर्ने तिमिसँगै  
भेटिउँला कि ?  
हामी फेरि एकपटक  
सुरुवातभन्दा परदेखि  
सुरु गरौँ न!  
हुन्न र??